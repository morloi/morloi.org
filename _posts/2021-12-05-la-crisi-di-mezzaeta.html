---
layout: post
title:  "La crisi di mezz’età di Internet, piattaforme, persone, generazioni, strumenti."
date:   2021-12-05 05:59:17 +0200
categories: pensieri
tags: ["OldButGold","Internet"]
---

<i>Questi post arrivano da una vecchia newsletter, ripescati accuratamente perché ritengo che abbiano ancora un valore. Non sono stati editati, per cui possono contenere riferimenti ormai obsoleti: anche dell'obsolescenza, oramai praticamente istantanea, dovremmo parlare, a lungo.</i>
<div class="available-content">
  <div class="body markup" dir="auto">
    <p><span>Salve, io sono&nbsp;</span><strong>Alessandro “Morloi” Grazioli</strong><span>&nbsp;e questa
        è&nbsp;</span><strong>Ex-perimentia</strong><span>, il diario di un vecchio brontolone che guarda l’internet ed
        il mondo da un oblò.</span></p>
    <p><span>Sì, lo so, avevo promesso </span><strong>una newsletter a settimana</strong><span>, e sono passati circa un
        paio di mesi dall’ultima: ho parecchie scusanti da spiattellare, ma sarebbe un inutile dispiegamento di bit a
        perdere.</span></p>
    <p><span>Comunque sia, per tanti motivi, è giunto il momento di </span><strong>riprendere in mano la baracca, magari
        con ritmi più umani,</strong><span> e non c’è momento migliore del classico post di fine anno.</span></p>
    <p><span>Oddio, sì, ci sarebbero momento migliori, ma </span><strong>le consuetudini globali spesso si intersecano
        con i bioritmi personali</strong><span> (e anche su questo si potrebbe discutere a lungo), per cui vi prendete
        quello che c’è. </span></p>
    <p><span>In sostanza, di cosa parliamo in questa newsletter? Eh, si parla di cicli, di cambiamenti, di crescita:
      </span><strong>il 2020 pareva un accidente, il 2021 è stato un’altalena, il 2022 si presenta come una
        incognita</strong><span> e l’Internet, che non è che lo specchio della realtà, è in fibrillazione.</span></p>
    <p>Al solito, in fondo, consigli nerd/boardgame/rpg/musicali. Come sempre se gradite la newsletter, diffondetela, se
      non vi piace, fatemelo sapere.</p>
    
    <h2 class="header-anchor-post">La crisi di mezz’età di Internet, piattaforme, persone, generazioni, strumenti
    </h2>
    <p><span>Per quanto la mia generazione possa, a buon titolo, vedere </span><strong>il web, i social, internet come
        qualcosa di nuovo, recente, addirittura “innovativo”</strong><span>, nei fatti è esattamente il retropensiero
        che ci fa percepire gli anni 90 come passati sì e no da una decina d’anni.</span></p>
    <div class="captioned-image-container">
      <img src="/images/posts/mezzaeta001.jpeg" alt="Eppure erano 10 anni fa">
    </div>
    <p><span>La stessa </span><strong>internet delle grandi piattaforme</strong><span> (web 2.0) non è roba dell’altro
        giorno. Proviamo a buttare giù due date:</span></p>
    <p><strong>Amazon </strong><span>va a profitto per la prima volta nel 2002.</span><br><strong>Gmail
      </strong><span>viene lanciato (su invito) nel 2004.</span><br><strong>Facebook </strong><span>perde il “the” e
        acquista il dominio </span><strong>Facebook.com</strong><span> nel 2006.</span><br><strong>Twitter
      </strong><span>nasce nel 2006.</span><br><strong>Google AdWords </strong><span>comincia ad operare a fine
        2000.</span></p>
    <p><span>Eh. Sono passati </span><strong>15/20 anni</strong><span>, che in tempo web paiono equivalere ad ere
        geologiche. E uso questa definizione non a caso, perché soprattutto nell’ultimo lustro abbiamo assistito ad una
        vera e propria </span><strong>sedimentazione dell’uso del web</strong><span> - e di internet tutta. Questa
        sedimentazione la metto in relazione alla familiarità che l’opinione pubblica estesa ha acquisito con questi
        strumenti, che da vere e proprie stranezze, curiosità, robe da giovani, </span><strong>sono diventati abitudine
        quotidiana consolidata</strong><span>.</span></p>
    <p><span>Non penso sia necessario insistere su questo punto: mia suocera, </span><strong>classe 41</strong><span>,
      </span><strong>usa Whatsapp</strong><span> inviando foto, meme, gif buffe e facendo videochat e
      </span><strong>segue i nipoti su Instagram</strong><span>. E vi assicuro che non è certo una fanatica della
        tecnologia.</span></p>
    <p><span>La sedimentazione e l’abitudine hanno mano a mano </span><strong>costruito l’identità di strumenti e
        applicazioni</strong><span>, a volte andando anche oltre la volontà di chi ha messo in campo questi strumenti.
      </span></p>
    <p>D’altra parte, fra le tante altre cose meravigliose, Donald A. Norman diceva:</p>
    <blockquote>
      <p><span>“We must design for the way people behave,</span><br><span>not for how we would wish them to
          behave.”</span></p>
    </blockquote>
    <p><span>Il che non è per nulla semplice, se la cosa che abbiamo pensato </span><strong>è in gran parte
        nuova.</strong></p>
    <p><strong>Siamo in piena era delle piattaforme e dei servizi.</strong><span> Se ci fate caso </span><strong>di
        Internet, ma anche di Web, si parla pochissimo</strong><span>, sempre meno. Mia suocera, mentre usa Whatsapp,
        non sa di usare un servizio che si basa su una rete telematica interconnessa: </span><strong>Internet è un
        substrato tecnologico che è diventato trasparente</strong><span> (probabilmente il sopraccitato Donald A. Norman
        ne sarà felice, visto che la complessità trasparente è uno degli obiettivi fondamentali della sua idea di
        UX).</span></p>
    <p><strong>Amazon è Amazon</strong><span>, è una entità a se stante, così come </span><strong>Instagram,
      </strong><span>o </span><strong>Telegram</strong><span>, oppure </span><strong>TikTok</strong><span>. La coscienza
        di usare uno strumento complesso, articolato e difficile appare relegata oramai unicamente ad alcuni aspetti
        precisi della vita: </span><strong>studio </strong><span>e </span><strong>lavoro.</strong></p>
    <p><span>In quel caso ci riaccorgiamo di qualcosa di </span><strong>impreciso e farragginoso</strong><span>, agibile
        unicamente, o per lo meno preferibilmente, tramite quell’oggetto </span><strong>che non è più vissuto come
        innovativo</strong><span>, ma quasi come un fastidio: </span><strong>il computer</strong><span>.</span></p>
    <p><span>Vado ancora più avanti: </span><strong>se non ci fosse stata la pandemia</strong><span>, nel 2020, l’home
        computer, il laptop, sarebbe un ricordo del passato. E con lui l’accesso al web come ancora la
      </span><strong>X-generation</strong><span> lo concepisce, tramite siti, ftp, download.</span></p>
    <p><span>Arriviamo al punto: questa </span><strong>perdita di coscienza della globalità</strong><span> di una
        struttura tecnica e sociale come Internet, a favore della </span><strong>frammentazione delle piattaforme e dei
        brand</strong><span>, se in questi anni ha rappresentato il motore, prima di tutto economico e capitalistico,
        dell’innovazione, rischia nei prossimi anni di diventarne l’ostacolo più grande.</span></p>
    <p><span>Nella prima fase globale di Internet, negli anni 90, early 2000, l’approccio era pionieristico e
        fondamentalmente </span><strong>caotico/anarchico</strong><span>: per quanto qualcuno continui a raccontarvi che
        prima del web2.0 l’interazione non fosse possibile, è una pura e semplice menzogna. </span><strong>Fin dalla sua
        nascita, Internet è stata pensata per l’interscambio di informazioni.</strong></p>
    <div class="captioned-image-container">
      <img src="/images/posts/mezzaeta002.webp" alt="da dove dgt?">
    </div>
    <p><span>In questa fase le piattaforme e gli strumenti erano </span><strong>liberi e fuori dall’obiettivo del
        business vero e proprio</strong><span>: </span><strong>email, newsgroup, gopher, relay chat</strong><span> erano
        servizi - e standard - sviluppati principalmente da università e ambienti di ricerca, e dunque liberi.</span>
    </p>
    <p><span>Attualmente ci troviamo nella </span><strong>fase di maturità (avanzata) del cosiddetto web
        2.0</strong><span>, quello che da metà del primo decennio del nuovo secolo ci ha accompagnato
      </span><strong>nell’era dei social network</strong><span>, e, contestualmente, in quella </span><strong>delle app
        e degli smartphone</strong><span>.</span></p>
    <p><span>Al contrario della prima fase, di esplorazione ed anarchica, questa fase è caratterizzata da
      </span><strong>una nuova visione di liberismo capitalista piuttosto selvaggio</strong><span>, guidato da una
        generazione di </span><strong>imprenditori visionari e sicuramente capaci di intendere la spinta
        innovativa</strong><span> di una rete interconnessa.</span></p>
    <p><span>Questa spinta ha creato uno scollamento fra la </span><strong>tecnologia/strumento
        sottostante</strong><span> e il </span><strong>prodotto/brand proposto</strong><span> da queste nuove aziende:
      </span><strong>non email, ma Gmail, non social ma Facebook (o Twitter), non streaming ma YouTube, non ecommerce,
        ma Amazon.</strong></p>
    <p><span>In questo contesto anche l’hardware ha giocato un ruolo fondamentale: </span><strong>l’avvento degli
        smartphone</strong><span> e del modello ad app ha rafforzato questa distanza. </span></p>
    <h3 class="header-anchor-post">Lo scricchiolio e il consolidamento
    </h3>
    <p><span>Le mie giunture scricchiolano, di tanto in tanto. </span><strong>Segno della maturità</strong><span>. Anche
      </span><strong>le grandi piattaforme</strong><span>, chi più, chi meno, cominciano a scricchiolare. </span></p>
    <p><span>Sicuramente </span><strong>Facebook</strong><span> negli ultimi anni è stato quello che ha subito i
        maggiori scricchiolii: dai tempi di </span><strong>Boston Analytics</strong><span> in poi, il lavoro nella
        grande F è stato difficoltoso, in termini </span><strong>legali, tecnologici, relazionali e di
        business.</strong></p>
    <p><span>Questo contesto di difficoltà ha contemporaneamente delineato il suo pubblico: i </span><strong>ventenni
        del 2006 sono diventati ormai quasi quarantenni</strong><span>, e i nuovi ventenni </span><strong>non hanno
        tanta voglia di stare con i 40enni</strong><span>. Intanto i </span><strong>50/60/70enni</strong><span>, grazie
        alla maturità stessa della piattaforma, l’hanno fatta loro, allontanando anche una parte dei 40enni che
      </span><strong>non si riconoscono più nelle nuove interazioni</strong><span>.</span></p>
    <div class="captioned-image-container">
      <img src="/images/posts/mezzaeta003.jpeg" title="buongiornissimo">
    </div>
    <p><span>Vabbè, nulla di nuovo, </span><strong>Facebook è il social dei Boomer</strong><span>. </span></p>
    <p><span>E la sua comunicazione si è adeguata: </span><strong>la presentazione del Metaverso (o di quello che Meta
        pensa sia il Metaverso) pare fatta apposta per un pubblico di next Boomer</strong><span> (la generazione X, alla
        quale appartengo) e lo stesso concetto di base non appare certamente così disruptive.</span></p>
    <p><span>L’immaginario che genera questa idea di mondo virtuale con avatar cartoon 3d </span><strong>salta fuori
        dagli anni novanta</strong><span> e no, </span><strong>non appartiene alle nuove generazioni, non le stupisce,
        non le fa sognare</strong><span>.</span></p>
    <div class="captioned-image-container">
     <img src="/images/posts/mezzaeta004.png" title="Seriously, WTF">
    </div>
    <p><span>Ma Facebook non è stata l’unica a soffrire: </span><strong><a
          href="https://en.wikipedia.org/wiki/Don%27t_be_evil" rel="nofollow ugc noopener">Google è nata con il “dont’
          be evil”</a></strong><span>, e ci avevamo creduto. Avevamo creduto alla possibilità di </span><strong>un
        consumismo dal volto buono</strong><span>, ad un nuovo ecosistema “sano”, una sorta di </span><strong>Eden
        lavorativo, capace di creare valore per la società, oltre che profitto.</strong></p>
    <p><span>Chiaramente questa immagine è ormai un ricordo lontanissimo e la grande G è diventata quella
      </span><strong>presenza liquida e ingombrante</strong><span> che gestisce gran parte dei nostri dati, ci spia, ci
        segue, è ovunque, rendendoci anche vagamente paranoici.</span></p>
    <p><strong>Amazon </strong><span>poi è la nemesi perfetta per chiunque ad oggi: </span><strong>dal negoziante del
        centro, al deputato in parlamento</strong><span>, ognuno di noi, almeno una volta a settimana, si lamenta della
        grande A, di quanto sia </span><strong>cattiva, di quanto sfrutti i lavoratori, di quanto poche tasse
        paghi</strong><span>.</span></p>
    <p><span>In realtà penso che questi </span><strong>scricchiolii nell’opinione pubblica</strong><span>, questo
        strisciante, ma continuo rimuginare su entità che hanno assunto un peso enorme nella nostra vita, e sulle quali
      </span><strong>non abbiamo assolutamente alcun controllo</strong><span>, abbia contribuito non poco al
      </span><strong>dilagare del cospirazionismo e delle teorie più strampalate</strong><span>: il sentirsi schiacciati
        fra gli ingranaggi di </span><strong>una macchina inconoscibile</strong><span> </span><em>(e molto spesso anche
        per gli addetti ai lavori è così, basti pensare alle continue elucubrazioni che facciamo per capire come un
        algoritmo social funzioni)</em><span> è svilente e trovare la risposta, che nessun altro conosce, ci fa sentire
        molto bene.</span></p>
    <p><span>Nonostante gli scricchiolii, quel che si nota all’orizzonte è in realtà </span><strong>un consolidamento
        delle grandi piattaforme</strong><span>: tutte stanno lavorando nella stessa direzione e la direzione
      </span><em>(Metaverso F a parte, che a mio personalissimo parere è una bolla)</em><span>, quella delle
      </span><strong>Intelligenze Artificiali, dei sistemi esperti, degli automatismi pervasivi e sempre più
        trasparenti</strong><span> (aridaje!)</span></p>
    <h3 class="header-anchor-post">Il 2022, i dati, l’empatia, la creatività
    </h3>
    <p><span>Il 2022 si apre ancora all’insegna della pandemia, con una </span><strong>tensione sociale</strong><span>
        forte. In questi contesti, </span><strong>decisamente di crisi</strong><span>, le cose possono andare molto
        male, ma è anche possibile vedere </span><strong>emergere energie nuove</strong><span>, lungo percorsi
        inaspettati.</span></p>
    <p><span>Vengo da </span><strong><a href="https://www.social-media-strategies.it/capodanno-2021/"
          rel="nofollow ugc noopener">quattro giorni di immersione totale nel mondo del Digital
          Marketing</a></strong><span>, quattro giorni dove ho avuto modo di ascoltare molti interventi, davvero
        notevoli, in ambiti a tratti davvero molto tecnici.</span></p>
    <p><span>Per anni in questi eventi si è parlato quasi esclusivamente di </span><strong>numeri, dati,
        tracciamento</strong><span>. Non che non si sia fatto anche in questi giorni, ma, per una serie di motivazioni,
        nei prossimi anni, per la prima volta da tempo, </span><strong>i dati in possesso di chi si occupa di strategie
        di comunicazione digitale caleranno</strong><span>. </span></p>
    <p><span>E quelli rimanenti, molto spesso, verranno dati </span><strong>in pasto a dei sistemi esperti, con sempre
        meno controllo da parte dei professionisti.</strong><span> </span></p>
    <p><span>Quindi, la parola che in questi giorni ho sentito più spesso, parlando di pianificazione, strategia,
        comunicazione, progetti è </span><strong>empatia</strong><span>. </span></p>
    <p><span>Pratiche come il </span><strong>Design Thinking </strong><span>(o la fantastica declinazione di Federica
        Brancale, lo </span><strong><a
          href="https://www.themarketingfreaks.com/2021/11/oltre-il-design-thinking-introduzione-al-libro-di-federica-brancale/"
          rel="nofollow ugc noopener">Strategic Thinking</a></strong><a
        href="https://www.themarketingfreaks.com/2021/11/oltre-il-design-thinking-introduzione-al-libro-di-federica-brancale/"
        rel="nofollow ugc noopener">)</a><span> sono ormai una realtà se non consolidata, sicuramente emergente in molti
        ambiti: </span><strong>l’innovazione passa da desideri, empatia, sensazioni,</strong><span> pur radicandosi su
        dati e obiettivi di business. </span></p>
    <p><strong>Ma senza empatia e creatività non si innova</strong><span>: ho l’impressione che sia la chiave di volta
        per riagganciarsi alla </span><strong>generazione Z e Woke</strong><span>, che ai nostri occhi appare così
        ultrasensibile e pretenziosa, lontana e egoriferita. </span><strong> </strong></p>
    <p><em>Ecco io mi porto a casa, per il 2022, questa sfida, quella di provare ad innovare, nel mio quotidiano, usando
        empatia e creatività, magari provando a rendere un po’ migliore il mondo. </em></p>
    <div>
      <hr>
    </div>
    <h2 class="header-anchor-post">Dj Morloi consiglia…
    </h2>
    {% youtube F5tSoaJ93ac %}
    
    <p><strong>Image Dragons &amp; JID - Enemy</strong></p>
    <p><span>Ok, è una roba un po’ fuori dal mio target solito, ma è </span><strong>esemplificativo di quanto dicevo
        sopra</strong><span>: Arcane è una meraviglia </span><strong>non solo tecnologica</strong><span>, ma
      </span><strong>artigianale e artistica</strong><span>, frutto sicuramente di uno </span><strong>sforzo di
        progettazione enorme</strong><span>, che ha saputo coniugare una </span><strong>sensibilità comunicativa
        enorme</strong><span> con </span><strong>obiettivi di business sicuramente non indifferenti</strong><span> (oh,
        Netflix, Legue of Legends, son milioni). Ascoltatevi la canzone, guardatevi il cartone.</span></p>
    <div>
      <hr>
    </div>
    <h2 class="header-anchor-post">Master Morloi consiglia…
    </h2>
    <div class="captioned-image-container">
      <img src="/images/posts/mezzaeta005.jpeg" title="Quaderno con mappa isometrica di un dungeon, alcuni dadi da 6 e uno schermo/riassunto regole di 4 against darkness">
    </div>
    <p><strong><a href="https://www.msedizioni.it/prodotto/four-against-darkness/" rel="nofollow ugc noopener">Four
          Against Darkness - MS Edizioni</a></strong></p>
    <p><strong>4AD è una curiosa storia editoriale.</strong><span> Una via di mezzo fra un </span><strong>GdR oldstyle e
        un solo dungeon crawler pen &amp; paper</strong><span>. Un libretto, o meglio una serie di libretti ed
        espansioni, scritto da </span><strong>Andrea Sfiligoi</strong><span>, italianissimo e prolifico autore di giochi
        e regolamenti per wargames, </span><strong>prima in inglese in autoproduzione e tradotto solo recentemente in
        Italiano</strong><span>, dalla sempre ottima MS Edizioni. Un gioco fantastico, semplice e immediato,
        completamente fuori dal suo tempo, eppure con </span><strong><a
          href="https://www.facebook.com/groups/1184286848416650" rel="nofollow ugc noopener">una delle più belle
          comunità online</a></strong><span> che abbia incrociato da tempo.</span></p>
    <div>
      <hr>
    </div>
   
    <p>-Morloi-</p>
  </div>
</div>
